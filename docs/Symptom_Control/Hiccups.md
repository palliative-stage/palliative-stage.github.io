---
sidebar_position: 10
---

# שיהוקים


## מבוא

שיהוקים הנמשכים מעבר ל-48 שעות שכיחים אצל חולים עם מחלות מתקדמות, ויכולים להיות מטרידים ומעייפים ביותר. לשיהוקים השפעה על שגרת יומו והתפקוד  החברתי של המטופל. המחקר הקיים בתחום איננו מבוסס על RCTs ואינו מהווה גוף ידע מבוסס וחזק דיו בכדי להגיש המלצות מבוססות מחקר. לפיכך יש להתייחס להמלצות בזהירות. טיפול בשיהוק עמיד ועיקש יבוסס על העדפות מטופל מטפל עד אשר יבוצע מחקר קליני משמעותי יותר. במידה ושוקלים לתת טיפול פרמקולגי יש לקחת בחשבון את הסיכון לתופעות לוואי.

## אומדן
-	הערכת הגורם
-	הערכת חומרה ומשך השיהוקים והשפעתם על איכות חיי המטופל
-	גורמים אפשריים:

o	נפיחות או סטזיס גסטרי (הגורם הנפוץ ביותר)

o	GERD (Gastro-Esophageal Reflux) (החזר קיבתי-ושטי)

o	הפרעה מטבולית (לדגמה: אורמיה, היפרקלמיה, היפו או היפר מגנזמיה)

o	זיהום

o	גירוי סרעפתי/ עצב הסרעפת (Phrenic nerve)

o	מחלה כבדית/ הפטומגליה

o	מקור צרברלי (גרורה מוחית/ גידול ראשוני)
-	פגיעה בעצב הסרעפת (Phrenic nerve) לאורך מסלולו מהגולגולת לסרעפת (למשל בעקבות שלבקת חוגרת או גידול בבית חזה)

## טיפול
### היערכות מקדימה
-	טיפול בגורמים הפיכים
-	לרוב מפסיק באופן ספונטני. טיפול נדרש רק אם השיהוק עיקש
-	להתחיל בניסיון עם מניפולציות פיזיות (לברר אם יש משהו שהועיל בעבר)

**התערבויות לא פרמקולוגיות**
-	אמצעים פשוטים, "תרופות סבתא" הכוללות:
o	לגימה של מים קרים או קרח מרוסק
o	נשימה לתוך שקית נייר, במיוחד כשהמטופל בהיפרוונטילצייה
o	שינוי דפוס נשימה רגיל – לדגמה החזקת האויר
o	שתיה מהצד "הלא נכון" של הכוס
o	חיכוך (עם  מטוש) של החיך הרך לצורך גירוי הנזופרניקס
-	דיקור סיני עשוי להועיל

### התערבות פרמקולוגית
 
-	סותרי חומצה המכילים  OLSIMETHICONE(סימיקול, טיפטיפות, וגזים X) בין ארוחות ולפני שינה.
-	 OLMAGNESIUM HYDROCHLORIDE + AlLUMINIUM HYDROXIDE ( - Maalox 10ml-20ml עד ארבע פעמים ביום, Maalox Plus 5ml – 10ml עד ארבע פעמים ביום).
-	תרופות פרוקינטיות:
 OLMETOCLOPRAMIDE (Pramin) 10 mg, DOMPERIDONE (Motilium) 10 mg לפי הצורך כל 8 שעות.
-	טיפול בהחזר ושט-קיבה  GERD ב-:PPI  OMEPRAZOLE (Losec, Omepradex), PANTOPRAZOLE (Contraloc), ESOMEPRAZOLE (Nexium)
-	OLDEXAMETHASONE (Dexacort) יכול להפחית לחץ וגירוי במידה והגורם הוא גידול כבדי/מדיאסטינלי/מוחי או 4mg – 8 mg בשעות הבוקר. להפסיק אם אין שיפור לאחר שבוע. (*יש לשים לב כי דקסמתזון עלול להיות גורם לשיהוקים)
-	ההמלצות הבאות יכולות להינתן על ידי מומחה:
o	QTHALOPERIDOL (Halidol):  0.5 mg - 1 mg לפי הצורך כל 8 שעות. מינון אחזקה 1 mg - 3 mg לפני השינה 
o	OLBACLOSAL (Baclofen): 5 mg - 20 mg לפי הצורך כל 8 שעות. יש להפסיק באופן הדרגתי.
o	QTLEVOMEPROMAZINE (Nozinan): פומי 3mg - 6mg לפני השינה. משמש כתחליף ל Chlorpromazine (Largactyl, יש להימנע בל"ד נמוך.
o	OLNIFEDIPINE (Pressolate): במתן פומי 5 mg - 10 mg לפי הצורך כל 8 שעות (המנע בלחץ דם נמוך)

### נקודות ליישום
-	יש לבצע הערכה של השיהוקים לאחר שלושה ימים, במידה ואין הטבה מספקת – כדאי לשקול העלאת מינון או החלפת תרופה. מומלץ להתייעץ עם מומחה פליאטיבי בשיהוקים עמידים לטיפול.
-	מומלץ להדריך כי במידה והשיהוק פוגע באיכות השינה או מונע אותה יש לפנות צוות  המטפל

**מקרא**
*OL Off Label , QT Prolongs QT, הערות גרסה ישראלית

**קישור לאתר המקורי**
https://rightdecisions.scot.nhs.uk/scottish-palliative-care-guidelines/symptom-control/hiccups/
