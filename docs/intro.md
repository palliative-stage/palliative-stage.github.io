---
sidebar_position: 1
slug: /
---

# הקדמה

## אודות האתר
אתר זה הוקם בשיתוף פעולה בין קבוצת פליאציה NET ומרכז תום ע"י אנשי מקצוע מתחום הרפואה הפליאטיבית למען עמיתים העוסקים במתן טיפול תומך לחולים הסובלים ממחלות קשות וכרוניות הזקוקים לאיזון סימפטומים.  
הטיפול הפליאטיבי מכוון לשפר את איכות חיי החולים ובני משפחותיהם בכל שלבי המחלה: מרגע האבחון, במקביל לטיפול פעיל במחלה עצמה, ומתעצם בשלביה המתקדמים של המחלה ולקראת סוף החיים.  
טיפול פליאטיבי עוסק באדם ולא במחלה, באמצעות יישום גישה הוליסטית ומתן מענה לצרכים פיזיים, תפקודיים, חברתיים, רגשיים ורוחניים של מטופלים ומטפלים המתמודדים עם מחלה פרוגרסיבית.  

**קבוצת פליאציה**  **NET** הינה רשת מקצועית יועצת שהוקמה בשנת 2016 לאחים ואחיות העוסקים בטיפול תומך. פעילותה של הקבוצה מתקיימת על בסיס התנדבותי ומהווה מודל ייחודי לשיתוף פעולה של אנשי מקצוע מובילים ממגוון שירותים בקהילה, במוסדות, מכל קופות החולים ומכל המגזרים ברחבי ישראל.  

**מרכז תום** – מרכז אקדמי לקידום טיפול תומך של האוניברסיטה העברית בירושלים הוקם ב 2016 על מנת לקדם הכשרה והפצה של גישה פליאטיבית בקרב צוותים מטפלים ובקרב הציבור הרחב.  

באתר זה נמצאות המלצות ה- NHS, ארגון הבריאות הסקוטי לטיפול בתסמינים שכיחים בטיפול הפליאטיבי.  
הנחיות אלו נכתבו באישורו של הארגון וכל הזכויות על התוכן המקורי שמורות לו.   
הנחיות אלו נבחרו מהסיבות הבאות:  

* ההנחיות נכתבו ע"י ארגון בריאות ציבורי שאינו למטרות רווח, בחסות משרד הבריאות הסקוטי לצורך יצירת סטנדרט לאומי. הן עברו ביקורת עמיתים קפדנית ומותאמות בשפתן למומחים ולעובדי בריאות שאינם מומחים בתחום.
*הן מבוססות ראיות (מעטות לעתים, עקב מיעוט מחקרים בתחום) ונסיון קליני של מומחים בתחום, עליהם ניתן לקרוא [באתר המקור](https://rightdecisions.scot.nhs.uk/scottish-palliative-care-guidelines/about-the-guidelines).  
ההנחיות מתעדכנות מעת לעת (עדכון מקיף אחרון ב-2019) ,תחת כל הנחייה ניתן לראות מתי עודכנה לאחרונה וכן ניתן לעיין ברשימת עדכונים כאן (קישור).
 
תודתנו הגדולה נתונה לאנשי המקצוע מתחום הסיעוד והרפואה שנרתמו לפרויקט התרגום  של קבוצת פליאציה NET ולארגון ה-NHS על מתן האישור הרשמי לכך.
הגרסה העברית כוללת התאמות לישראל בהיבט הטיפול התרופתי הזמין בארץ ומתארי הטיפול השונים.
אנו מלאי תקווה כי ההנחיות יסייעו לכל מי שזקוק לכך, מטפלים, מטופלים ובני משפחה.

*התכנים באתר נועדו להעשרה וסיוע בלבד ואינם מהווים תחליף לייעוץ רפואי מקצועי. יש לשקול כל מקרה לגופו על מאפייניו הייחודיים.



## תודות
### ריכוז הפרויקט
גב' יוליה אסטרין, אחות מומחית בטיפול תומך. מרכז רפואי בני ציון, חיפה.


### וועדה מקצועית מייעצת (לפי סדר אלפביתי)
ד''ר אדיר שאולוב, מומחה בהמטולוגיה ורפואה פליאטיבית, מרכז רפואי הדסה עין כרם.  
גב' גלניס כץ, אחות מומחית בטיפול תומך, צבר רפואה.  
גב' יוליה אסטרין, אחות מומחית בטיפול תומך, מרכז רפואי בני ציון, חיפה.  
גב' יעל בלייך, אחות מומחית בטיפול תומך, הוספיס גליל עליון.  
גב' מיכל ארד, אחות מומחית בטיפול תומך, מרכז רפואי איכילוב.  
גב' קציעה כהן, אחות מומחית בטיפול תומך, מרכז רפואי העמק, עפולה.  
ד''ר תקווה מירון, אחות מומחית בטיפול תומך, שיבא- תל השומר.  

### בנייה ועריכה של אתר הגרסה הישראלית של ההנחיות הסקוטיות לטיפול פליאטיבי
מר טלמון פרידלנדר- עו''ס, הוספיס בית, שרן רפואה עד הבית.

### תרגום ועיבוד ראשוני
גב' אביגיל אפרתי, אחות מוסמכת, צבר רפואה, דרום.  
גב' אביגיל ויילר, אחות מומחית בטיפול תומך, שיבא- תל השומר.  
גב' אולגה טורסונוב, אחות מומחית בטיפול תומך, קופ''ח לאומית, ירושלים.  
גב' אינסה כץ, אחות מוסמכת, הוספיס גליל עליון.  
גב' אלונה סיגלוב, אחות מוסמכת, הוספיס בית שר''ן, אשדוד.  
ד''ר גדעון ליפשיץ, מומחה ברפואת משפחה ופליאטיבית, קופ''ח מאוחדת.  
גב' גלית גלעדי, אחות מוסמכת, אשל-ג'וינט.  
גב' דיאנה אהרון, אחות מומחית בטיפול תומך, מאוחדת, ירושלים.  
גב' ליבת ביטי, אחות מומחית בטיפול תומך, הוספיס בית, "אסותא עד הבית".  
גב' לילך פריזאט לנדסברג, אחות מומחית בטיפול תומך, צבר רפואה, מחוז מרכז.  
ד''ר לימור מינץ מנור, אחות מוסמכת הדסה עין כרם.  
גב' מיכל צח, אחות מומחית בטיפול תומך, מרכז רפואי העמק, עפולה.  
גב' מיקי קוביליו, אחות מומחית בטיפול תומך, הדסה עין כרם.  
גב' מירב שמש, אחות מוסמכת, מוקד אחיות אונקולוגי טלפוני, קופ''ח כללית.  
מר מתן אופיר, אח  מומחה בטיפול תומך, מרכז רפואי כרמל, חיפה.  
גב' נועה נוי, אחות מומחית בטיפול תומך, מרכז רפואי איכילוב.  
גב' ענבר שטרית, אחות מוסמכת, מרכז רפואי גריאטרי, הוד אדומים.  
גב' רוחמה סילבר אמיר, אחות מומחית בטיפול תומך, מרכז רפואי שערי צדק.  
גב' רינה דיכל, אחות מומחית בטיפול תומך, אגודה למלחמה בסרטן.  
גב' רלי בר-כוכבא, אחות מוסמכת, מוקד אחיות אונקולוגי טלפוני, כללית.  
גב' תמי רשף, אחות מוסמכת, מרכז רפואי שערי צדק.  
גב' תמר גולדשטיין כרמי, צבר רפואה, מחוז תל-אביב.  





